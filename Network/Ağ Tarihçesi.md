#### NETWORK TEMELLERİ

##### VERİ AĞI
<p> Birden çok bilgisayarın birbirine bağlı olduğu donanım ve yazılımların paylaşılmasını sağlayan <b>bilgisayar ağları</b>; veri haberleşmesini veri ağları üzerinden yapmaktadır. </p>
<p> Bilgi iletimine ev telefonlarını örnek verebiliriz. Telefonlarda ses bilgisi kablolar ile santrale gönderilir, santrallerden diğer santrallere ve oradan da hedef telefona çağrı iletilir. Her telefonun kendisine ulaşmakta kullanılan bir numarası bulunmaktadır. Bu sistem bilgisayara uyarlandığında her bilgisayarın bir numarasının bulunduğu, çeşitli kablolama teknolojileri ve ağ elemanlarıyla bilginin hedefe ulaştırıldığı görülecektir.</p>
<p> Bilgisayar ağları da bir veri ağıdır ve bu ağ iki kişisel bilgisayardan oluşabileceği gibi binlerce iş istasyonundan da oluşabilir. 'Ağ' terimi konusunda dikkat edilecek bir nokta, genelde bağımsız makinelerin bağlantısından oluşan sistem olarak kullanılmasıdır. Bilgisayar ağında, dağıtık işleme kuraldır ve ağın kendisi de bilgisayar gibi görülebilir. </p>
